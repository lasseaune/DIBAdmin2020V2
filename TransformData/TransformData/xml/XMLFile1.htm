<html>
<div>
  <h2 id="6885d06c-6450-4cc7-9206-f946ec9d1d22">
    <span>Forord</span>
  </h2>
  <text id="38d97946-83dc-4d20-b5a3-0d3a8f8377af">
    <p id="2319df36-f705-40d8-abba-79c96947930b">Det tekniske beregningsutvalg for kommunal og fylkeskommunal økonomi (TBU) legger med dette fram sin høstrapport for 2015. Rapporten tar sikte på å gi informasjon om utviklingen i kommuneøkonomien de siste årene med særlig vekt på den økonomiske situasjonen i 2015.</p>
    <p id="08da5c42-a2b0-433b-853b-1ea83a0f5602" xml:space="preserve">I kapittel 1 legger utvalget fram sin forståelse av den aktuelle situasjonen i kommuneøkonomien.</p>
    <p id="99748baa-ce82-44f9-8abe-a85ca806188b" xml:space="preserve">
        Kapittel 2 er en oppdatert beskrivelse av utviklingen i kommuneøkonomien og kommunale tjenester. Omtalen av kommuneøkonomien i 2014 og 2015 er basert på det samme tallgrunnlaget som er benyttet i Nasjonalbudsjettet 2016, som ble lagt fram 7. oktober 2015.</p>
    <p id="09f28373-4a03-4e87-8a9f-c407940e10ba" xml:space="preserve">Tilleggsnummeret til statsbudsjettet om asylankomster (Prop. 1 S Tillegg 1 (2015-2016)) ble lagt fram 30. oktober 2015. Det ble ikke lagt fram ny informasjon om kommunesektorens inntekter i 2015.</p>
    <p id="0a1c2077-ed62-4a68-b351-56db20318f3d" xml:space="preserve">De faglige begrepene i denne rapporten er forklart i vedlegg 13.</p>
    <p id="40686f27-74b8-4335-b9c6-c34915d02b62">Utvalgets rapporter fra 1998 og framover er lagt ut på utvalgets nettside (regjeringen.no/tbu).</p>
  </text>
</div>
<div>
  <h2 id="b17bffdd-d5fd-460c-ad4a-5256b695b552">
    <span>1 Utvalgets situasjonsforståelse</span>
  </h2>
  <text id="d4d59536-a332-49fd-9a90-92399d1e902b">
    <p id="8fd8acf6-4aa9-41d7-b0df-2da76b9a3c47">I Nasjonalbudsjettet 2016 anslås realveksten i kommunesektorens samlede inntekter i 2015 til 2,2 prosent. Inntektsveksten vil med dette bli på om lag samme nivå som lagt til grunn i budsjettopplegget for 2015 (2,1 prosent), men noe høyere enn gjennomsnittet for de fem foregående år. Svakere utvikling i norsk økonomi enn forventet har bidratt til lav vekst i skatteinntektene, men dette er motvirket gjennom økte rammeoverføringer i forbindelse med behandlingen av Revidert nasjonalbudsjett 2015.</p>
    <p id="bcf12870-42c9-4337-bfdf-1d9f100e93a7">Aktivitetsveksten i 2015 anslås til 1,8 prosent, som er noe lavere enn inntektsveksten. Investeringene vokser raskere enn inntektene og bidrar til å trekke aktivitetsveksten opp. Sysselsettingsveksten anslås å ta seg opp i 2015, men fra lave nivåer i 2013 og 2014. Veksten i sysselsettingen (1,2 prosent) er fortsatt lavere enn inntektsveksten.</p>
    <p id="f755efb9-aed8-416e-b676-ea3a9d93613a">Investeringene i kommunesektoren ligger på et historisk sett høyt nivå, og nivået er høyt innenfor de fleste tjenesteområder. I 2014 var investeringsveksten særlig høy innen barnehage, pleie og omsorg og tekniske tjenester. Det høye investeringsnivået har bidratt til betydelig negative netto finansinvesteringer. Negative netto finansinvesteringer har bidratt til at nettogjelden i kommunesektoren (utenom pensjonsreserver) har økt kraftig, fra 20 prosent av inntektene i 2007 til 47 prosent ved utgangen av 2014. Deler av gjelden er knyttet til gebyrfinansierte tjenester og rentekompensasjonsordninger, og den renteeksponerte delen av gjelden utgjør om lag 34 prosent av inntektene. Rentenivået er for tiden svært lavt, og gjeldsoppbyggingen bidrar til at kommunesektorens økonomi blir mer sårbar for renteøkninger. De siste månedene har påslaget i pengemarkedsrenten økt for lån til kommunesektoren.</p>
    <p id="b11ab6a1-be98-44da-a532-a9c805258267">Utvalget betrakter netto driftsresultat som hovedindikatoren for økonomisk balanse i kommunesektoren. For kommunesektoren som helhet (konserntall) utgjorde netto driftsresultat 1,5 prosent av inntektene i 2014. Dette er lavere enn det nye anbefalte nivået på 2 prosent. Både i kommunene og fylkeskommunene var netto driftsresultat under de nye anbefalte nivåene. Det forventes en svak økning i netto driftsresultat i 2015, blant annet fordi realinntektsveksten i kommunesektoren ser ut til å bli høyere enn veksten i sysselsettingen.</p>
    <p id="f62d8737-979f-48cf-9559-c9dfc348dee0">I budsjettopplegget for 2016 legger Regjeringen opp til en realvekst i kommunesektorens samlede inntekter på 7,4 mrd. kroner (1,7 prosent) og en realvekst i de frie inntektene på 4,7 mrd. kroner (1,4 prosent).</p>
    <p id="935ac9e8-6e90-4318-a6ae-02b0ddf542f3">Øremerkede tilskudd til flyktninger og asylsøkere er ikke medregnet i veksten i kommunesektorens inntekter. I tilleggsnummeret om økte asylankomster ble øremerkede tilskudd økt med i alt 1 mrd. kroner, i hovedsak integreringstilskudd og vertskommunetilskudd til kommuner hvor asylmottak er lokalisert.</p>
    <p id="db13e502-eb92-4815-aa43-9573c949fb3d">I 2016 vil flere barn i grunnskolealder og flere eldre trekke i retning av økte utgifter i kommunesektoren. Utvalget har tidligere beregnet at merutgiftene knyttet til demografi vil utgjøre 2,1 mrd. kroner i 2016. Demografiberegningen ble gjort før den økte innstrømmingen av flyktninger høsten 2015. Noen av merutgiftene knyttet til demografi (anslagsvis 0,4 mrd. kroner) dekkes av gebyrer og øremerkede tilskudd. Budsjettopplegget for 2016 legger opp til en vekst i frie inntekter utover netto merkostnader knyttet til demografi (1,7 mrd. kroner) og økte pensjonskostnader (anslagsvis 0,9 mrd. kroner). Effektivisering og omstilling av tjenesteproduksjonen vil kunne gi ytterligere forbedringer i innbyggernes tjenestetilbud. Bosetting av flyktninger og asylsøkere og tjenester til personer i mottak vil bli en utfordring for kommunene i 2016, men vertskommune- og integreringstilskudd vil i hovedsak dekke de særskilte kostnadene knyttet til dette.</p>
  </text>
</div>
<div>
  <h2 id="e1c9f858-1326-4312-9c50-5aee485d0d4a">
    <span>2 Utviklingen i kommuneøkonomien og tjenestene de siste årene</span>
  </h2>
  <text id="f0effb1f-506d-400a-967b-07e90f683af6">
    <p id="11d5cabe-fd97-4e27-8f0c-f617acaeddd9">
      <img src="/dibimages/uploads/Ekstrahjelpene/Tabell_2.1.JPG" alt="" width="640" height="802" id="9b157aa3-263d-4334-b425-a4a736f52784" />
    </p>
  </text>
  <div>
    <h3 id="91ca01c4-c8d3-474f-ac08-76bb36be6cc8">
      <span>2.1 Inntektsutviklingen i 2015</span>
    </h3>
    <text id="1e8d3293-45e8-4014-aa0c-5cf041417640">
      <p id="93883826-f4e8-4e14-a345-c290ccd3efe5">Tabell 2.2 viser den anslåtte realveksten i 2015 i kommunesektorens inntekter på ulike tidspunkter. Anslagene bygger på beregninger i tilknytning til nasjonalbudsjettene.</p>
      <p id="faffb267-a3dc-47e5-b159-4e2b61f160b0">Realveksten i kommunesektorens samlede inntekter i 2015 ble i Nasjonalbudsjettet i fjor høst anslått til 7,1 mrd. kroner, tilsvarende 1,7 prosent. Realveksten i kommunesektorens frie inntekter ble anslått fra 2014 til 2015 ble anslått til 5,3 mrd. kroner. Budsjettavtalen i Stortinget økte realveksten til i kommunesektorens samlede inntekter med 1,6 mrd. kroner, mens veksten i de frie inntektene økte med 0,3 mrd. kroner.</p>
      <p id="5342c4b5-9722-401c-87e0-98d0e33d8570" />
      <p id="e79975a5-47ef-4495-b1cd-8079d7251d1a">
        <img src="/dibimages/uploads/Ekstrahjelpene/Tabell_2.2.JPG" alt="" width="604" height="194" id="39c63dc1-cd50-4d2c-a6f8-6d33537cff3f" />
      </p>
      <p id="8fcdd32b-2c76-4241-93be-4d3c9f9ed653">Fra saldert budsjett til revidert nasjonalbudsjett endres veksten i samlede inntekter fra 8,7 til 8,9 mrd. kroner, dvs en økning med 0,2 mrd. kroner.</p>
      <ul id="7d436761-90a9-4628-8058-6a31b85e752a">
        <li id="9a22d58d-1f99-4ce0-8422-c73a61ff4482">Vekstanslaget fra 2014 til 2015 er noe påvirket av endringer i 2014. Regnskapstall for 2014 viste at inntektene fra skatt på alminnelig inntekt og formue ble knappe 0,6 mrd. kroner lavere enn lagt til grunn i Nasjonalbudsjettet 2015. Videre ble de øremerkede overføringene i regnskapet for 2014 knapt 0,5 mrd. kroner høyere enn anslått i Nasjonalbudsjettet 2015, først og fremst knyttet til toppfinansieringsordningen for ressurskrevende tjenester og investeringstilskudd til omsorgsboliger og sykehjemsplasser.</li>
        <li id="78350d1a-47d9-4c26-8c70-e4b2642087e0">I Revidert nasjonalbudsjett 2015 ble skatteanslaget nedjustert med 1,6 mrd. kroner sammenliknet med saldert budsjett, og innebærer etter dette en anslått vekst på 4,4 pst. på årsbasis fra 2014 til 2015.</li>
        <li id="430f8bcf-6a44-4e0c-93d4-a7fa908f9d34">Samtidig ble anslått kostnadsvekst (deflator) i kommunesektoren nedjustert med 0,1 prosentpoeng til 2,9 prosent, som trekker opp realveksten i samlede inntekter med 0,4 mrd. kroner.</li>
        <li id="e18119a7-4537-4c7d-9d73-77b55a399242">Rammetilskuddene ble i budsjettframlegget i Revidert nasjonalbudsjett foreslått økt med 1,1 mrd. kroner.</li>
        <li id="8cec5f66-7234-4483-a4c1-5fddbf6c50c6">Bevilgningene til øremerkede ordninger ble i revidert budsjett foreslått økt med i underkant av 0,1 mrd. kroner. I tillegg ble kommunene tilført knapt 0,1 mrd. kroner over rammetilskuddet til nye oppgaver.</li>
      </ul>
      <p id="05b9c8af-4845-4ce6-9463-e6aeaa60ce6b">I løpet av stortingsbehandlingen av revidert nasjonalbudsjett ble rammetilskuddene ytterligere økt med 0,1 mrd. kroner. Etter stortingsbehandlingen av revidert nasjonalbudsjett anslås den reelle veksten i kommunesektorens samlede inntekter til 9,0 mrd. kroner eller 2,2 prosent. De frie inntektene anslås å øke med 6,1 mrd. kroner tilsvarende 1,9 prosent.</p>
      <p id="d7a45fa6-884d-4f15-aaad-8186f0598a0b">Anslaget på kommunesektorens inntekter fra skatt på inntekt og formue i 2015 ble ikke endret i Nasjonalbudsjettet 2016 i forhold til anslaget i revidert nasjonalbudsjett. Vekstanslagene for samlede og frie inntekter i 2015 er ikke endret siden avtalen om revidert nasjonalbudsjett, jf. tabell 2.2. På samme måte som tidligere år er anslaget på skatteinntekter i nasjonalbudsjettet utarbeidet før informasjon om skatteoppgjøret for inntektsåret 2014 forelå. De siste månedene har skatteinngangen i kommuneforvaltningen tatt seg opp, blant annet på grunn av en stigning i innbetalte restskatter. Ifølge statistikken for innbetalt skatt til og med september har samlet skatt på inntekt og formue samlet for kommuner og fylkeskommuner steget med 5,2 prosent fra samme periode året før.</p>
    </text>
  </div>
  <div>
    <h3 id="8766399e-b9d8-49ab-9a9c-26b61a2e955b">
      <span>2.2 Kommunesektorens størrelse</span>
    </h3>
    <text id="5bcbbcde-d4e3-4ce7-b320-57205ef4aad8">
      <p id="8dc13319-d3f0-4e33-ace3-77405368f405">Kommunesektoren forvalter en betydelig del av de økonomiske ressursene i norsk økonomi, jf. del A av tabell 2.1. Målt i forhold til BNP for Fastlands-Norge utgjorde kommunesektorens inntekter i underkant av 16 prosent over perioden fra 2002 til finanskrisen i 2009, for så å stige til rundt 17,5 prosent årene etter finanskrisen. Tabell 2.1 viser videre at målt i løpende priser har kommunalt konsum som andel av BNP for Fastlands-Norge holdt seg i underkant av 12 prosent i perioden 2002-2008, for så å øke til over 13 prosent fra 2009 og gradvis høyere til 13,8 prosent i 2015.</p>
      <p id="0a8000d6-5718-4e8e-a5a1-663ed795f589">Målt i forhold til totalt antall utførte timeverk i norsk økonomi falt den kommunale sysselsettingsandelen svakt fram til 2008, da andelen var 14,8 prosent. I 2009 steg timeverksandelen til 15,4 prosent. De siste seks årene har timeverksandelen vært nokså stabil og anslås å utgjøre 15,6 prosent i 2015. Siden en relativt stor andel av de kommuneansatte jobber deltid, er kommunesektorens andel av totalsysselsettingen større målt i personer enn i timeverk. Målt i antall personer anslås den kommunale sysselsettingsandelen til knapt 19 prosent etter 2010. Denne andelen har over tid vært nokså stabil etter 2002, da sykehusene ble flyttet fra fylkeskommunene til staten.</p>
      <p id="c32f3ceb-4a31-49c3-b920-e8fafa5cd349">Økningen i kommunesektorens størrelse i 2009 og 2010 målt i forhold norsk økonomi må ses på bakgrunn av styrkingen av kommuneøkonomien gjennom 2009 og konjunkturnedgangen i næringslivet i 2009 og tiltakene mot finanskrisen. Selv om aktiviteten i næringslivet har tatt seg opp igjen etter 2009 har kommunesektorens andel av norsk økonomi holdt seg oppe eller økt noe etter 2009. Målt ved utførte timeverk og kommunalt konsum har den kommunale andelen vist en svak økning. Målt ved inntektene som andel av BNP for fastlands-Norge er økningen i den kommunale andelen noe større. Inntektsandelen har økt til tross for at realveksten i kommunesektorens inntekter har vært lavere enn BNP for fastlands-Norge i perioden 2009- 2015, jf. figur 2.3. Dette har flere forklaringer, blant annet at det de siste årene har vært flere reformer med tilførsel av inntekter til kommunesektoren der reformene betraktes som oppgaveendringer og holdes utenom den beregnede realveksten i kommunesektorens inntekter. Et annet moment som over tid trekker opp den kommunale inntektsandelen er høyere prisvekst på kommunal tjenesteyting enn gjennomsnittet for norsk økonomi, jf. nærmere omtale i avsnitt 2.4.</p>
    </text>
  </div>
  <div>
    <h3 id="4df5179d-57a4-488d-8425-eb5b80c33f3c">
      <span>2.3 Aktivitets- og inntektsutviklingen de siste årene</span>
    </h3>
    <text id="fcb199ff-2275-4dd0-b764-239c707c296d">
      <p id="6f700a73-18a3-40f4-a8ac-4802c91e2ca8">For å måle den samlede aktivitetsutviklingen i kommunesektoren benyttes en indikator der endring i sysselsetting (timeverk), endring i produktinnsats (faste priser) og endring i brutto realinvesteringer (faste priser) veies sammen. Aktivitetsindikatoren gir uttrykk for ressursbruken knyttet til løpende tjenesteproduksjon og nyinvesteringer i sektoren.</p>
      <p id="9ddc743b-4db9-4b38-9963-539e2d49e59c">
        <img src="/dibimages/uploads/Ekstrahjelpene/Figur_2.1.JPG" alt="" width="612" height="419" id="27da3ee5-783e-4fa8-b1f8-54389cc0da42" />
        <em id="b67d6c6e-e08e-41f6-9862-1ba36c0c3e35">
          <br id="d787e1af-7438-40e9-a370-062409a67052" />
        </em>
      </p>
      <p id="b04bb82c-1195-477c-896d-356457d60699">Figur 2.1 viser aktivitetsvekst og inntektsvekst for kommuneforvaltningen etter 2002, dvs. etter at sykehusene ble flyttet fra fylkeskommunene til staten. Det framgår av figur 2.1 at det særlig var høy aktivitetsvekst i perioden 2006-2009, ifølge tabell 2.1 både høy vekst i kommunal sysselsetting og høy vekst i investeringene.</p>
      <p id="428e9284-df9b-417c-8eb7-2fdff3be1144">Særlig for årene 2007 og 2008 bidro høyere aktivitetsvekst enn inntekstvekst til store og økende budsjettunderskudd i sektoren. For måling av utslaget på underskuddet i 2009 er seriene i figur 2.1 ikke fullt ut sammenliknbare fordi aktivitetsveksten er medregnet ekstraordinært vedlikeholdstilskudd som følge av tiltak mot finanskrisen i 2009, mens dette tilskuddet er holdt utenom den beregnede inntektsveksten.</p>
      <p id="d2819b88-6f97-425f-b308-bf73d6bc9bbb">Det framgår av figur 2.1 at det har vært en klar avdemping i aktivitetsveksten i kommuneforvaltningen i de 3-4 første årene etter 2009. Aktivitetsveksten i 2015 er foreløpig anslått til 1,8 prosent, hvorav 1,2 prosent anslått vekst i utførte timeverk og 3 prosent realvekst i bruttoinvesteringene.</p>
      <p id="6f237045-7c68-4526-af6d-b2640bc0db18">Anslått aktivitetsvekst i 2014 er nedjustert fra 2,3 prosent i aprilrapporten til 1,5 prosent fordi reviderte nasjonalregnskapstall publisert i slutten av mai 2015 viser en lavere veksttakt, både i sysselsettingen og bruttoinvesteringene. Ifølge de reviderte nasjonalregnskapstallene var sysselsettingsveksten i kommuneforvaltningen i 2014 svært moderat, med en vekst i utførte timeverk på 0,5 prosent og en anslått vekst i antall sysselsatte personer på 0,4 prosent. Sysselsettingsveksten i 2014 var lavere enn inntektsveksten på 2,2 prosent.</p>
      <p id="103f28ac-60d2-4a72-9e99-24aeb3eb9343">
        <img src="/dibimages/uploads/Ekstrahjelpene/Figur_2.2.JPG" alt="" width="616" height="431" id="a42c8472-48f1-4826-ad07-d90e3b9214a7" />
      </p>
      <p id="8cebad38-9cab-498d-8f92-3ef141870d4c" />
    </text>
  </div>
  <div>
    <h3 id="776d6be8-3d7c-4b26-8a81-a001... 2016 er det lagt til grunn en liten nedgang i overføringene til momskompensasjon."
    </p>
    <p id="98d136b7-4dd0-48e5-91df-8b1e17f8bc1f" xml:space="preserve">I vedlegg 4 gis det en mer detaljert oversikt over de statlige overføringene til sektoren.</p>
    </text>
  </div>
  <div>
    <h3 id="9a160706-9b68-4e95-ab9b-4fdd79f7cf74">
      <span>3.4 Kommuneøkonomien i 2016</span>
    </h3>
    <text id="5cbddc6c-318d-4d8a-b46b-2927150eef01">
      <p id="ae8394b3-9b44-4c45-9716-5978f0cab3e7">Omtalen av det økonomiske opplegget for 2016 er basert på framstillingen i Nasjonalbudsjettet 2016, Kommunal- og moderniseringsdepartementets budsjettproposisjon for 2016.</p>
      <p id="4d04a87e-01e3-45cc-b9eb-0ae087b7bbac">I Kommuneproposisjonen 2016 signaliserte Regjeringen en reell vekst i kommunesektorens samlede inntekter fra 2015 til 2016 på mellom 6 og 7 mrd. kroner. Det ble lagt opp til at mellom 4 ½ og 5 mrd. kroner av denne veksten skulle komme som frie inntekter. Det ble understreket at veksten i inntektene etter vanlig praksis regnes fra det nivået på kommunesektorens inntekter i 2015 som ble anslått i Revidert nasjonalbudsjett 2015.</p>
      <p id="35990ce3-b8d1-497f-9cb8-bd600457da28">Regjeringens budsjettforslag for 2016 i Prop. 1 S og Prop. 1 S Tillegg 1 innebærer en reell vekst i kommunesektorens samlede inntekter på 7,4 mrd. kroner eller 1,7 prosent, regnet i forhold til anslaget for kommunesektorens inntekter i 2015 i Revidert nasjonalbudsjett 2015. Ved beregning av realveksten i kommunesektorens inntekter er det lagt til grunn en prisvekst på kommunal tjenesteyting (deflator) på 2,7 prosent fra 2015 til 2016, blant annet basert på en anslått lønnsvekst på 2,7 prosent.</p>
      <p id="277aaf47-d76f-45bc-a234-3ec484d78968">Realveksten i kommunesektorens frie inntekter anslås til 4,7 mrd. kroner, fra 2015 til 2016, regnet i forhold til inntektsanslaget for 2015 i Revidert nasjonalbudsjett 2015. Veksten i frie inntekter foreslås fordelt med 4,2 mrd. kroner til kommunene og 0,5 mrd. kroner til fylkeskommunene.</p>
      <p id="2ac77c89-a23f-47a0-9bbe-91fc282c44b4">Skatt på alminnelig inntekt fra personlige skattytere deles mellom staten, kommuner og fylkeskommuner. Fordelingen bestemmes ved at det fastsettes maksimalsatser på skattørene for kommunene og fylkeskommunene. For 2016 foreslås det at den kommunale skattøren settes opp med 0,45 prosentpoeng til 11,8 pst., og at den fylkeskommunale skattøren foreslås satt opp med 0,05 prosentpoeng til 2,65 pst.</p>
    </text>
  </div>
</div>
<div>
  <h2 id="92b87539-716e-4875-bdc3-7bb5d643a06f">
    <span>4 Leveranser av offentlig finansierte tjenester</span>
  </h2>
  <text id="f46012d1-05c5-4807-a7b2-7b122519cc73">
    <p id="8f4d1468-e290-429c-9383-8a4d69f3ee0a" xml:space="preserve">Inntektene beskrevet i foregående kapittel finansierer kommunenes utgifter knyttet til leveranser av kommunale tjenester. I dette kapittelet beskrives disse utgiftene nærmere, og kapittelet inkluderer også både produksjonsindekser og omtale av andre løpende utgifter som ikke er knyttet til leveranser av kommunale tjenester.</p>
  </text>
  <div>
    <h3 id="1c0a4476-9ee2-4f08-aa4c-b46d334a0aaf">
      <span>4.1 Kommunalt konsum</span>
    </h3>
    <text id="e0391583-2eb1-433e-a078-47bb33ce32c7">
      <p id="35dc3592-b2f4-46f1-837c-2cd46b9e05b3">Konsum er den klart største utgiftsgruppen til kommunene. Konsumet består av kommunenes egne produksjonsutgifter med fratrekk av finansiering fra gebyrinntekter og egne investeringsarbeider. I tillegg kommer produktkjøp, dvs. betalinger til private tilbydere av tjenester som erstatter kommunal produksjon. Sammensetningen av det kommunale konsumet kan illustreres som i etterfølgende figur.</p>
      <p id="8b7d6a8d-e8cc-4474-8bf1-516dd8c9631c">
        <img id="cdf031cf-efbf-4ac6-9ee2-44fb709fe73f" src="/dibimages/uploads/Kommune/Figur_4.1.JPG" alt="" width="628" height="419" />
      </p>
      <p id="bdcb6d1f-5232-4e16-b54e-6618b5b6e927">Som tallene i boksene viser er det lønnskostnader som bidrar til mesteparten av kommunalt konsum.</p>
    </text>
    <div>
      <h4 id="689fe2a6-f05b-464a-8aac-00f9fa2f1ef3">
        <span>Utviklingen i størrelsen på kommunalt konsum</span>
      </h4>
      <text id="81f6fbd3-70f3-499e-b393-1621a727d90c">
        <p id="49e9c0d2-a88c-4bcb-8320-7d2086fd018a">Utviklingen i komponentene som avgjør konsumets størrelse har vært som følger siste åtte år framgår av tabell 4.1. De foreløpige tallene viser en økning i kommunalt konsum på 16,6 milliarder kroner fra 2013 til 2014, tilsvarende om lag 5 prosent. Prosentvis er dette den laveste økningen siden 2005.</p>
        <p id="4c8908a1-47ac-4323-9141-f24ba56c59fa">Den relativt lave prosentvise økningen i 2014 har sammenheng med at lønnskostnadene økte med kun 4,4 prosent i 2014. Dette er den laveste årlige økningen i lønnskostnader siden 2005 og 2,4 prosentpoeng lavere enn gjennomsnittet for perioden 2005-2013. Målt i volumendring var veksten i kommunalt konsum drøyt to prosent i 2014. Dette er på samme nivå som gjennomsnittet for årene 2005-2013.</p>
        <p id="4ccc5857-3b42-4807-ae63-9ef3a9f04868">
          <img src="/dibimages/uploads/Ekstrahjelpene/Tabell_4.1.JPG" alt="" width="593" height="153" id="4f19736f-242a-4cb6-8f2e-bb625e3c66bd" />
        </p>
        <p id="c37109fb-cc76-46da-b517-b10713318872">
          <img src="/dibimages/uploads/Ekstrahjelpene/Figur_4.2.JPG" alt="" width="433" height="276" id="cc68c1cf-a278-4862-9eab-43c106c3c2f4" />
        </p>
      </text>
    </div>
    <div>
      <h4 id="62df5771-77e9-4e3a-ae3a-7d6ca24557bb">
        <span>Kommunalt konsum fordelt på formål</span>
      </h4>
      <text id="65c8ab86-2bd0-458e-af03-500b3fae4f4d">
        <p id="f9e58748-b7d4-44aa-a7b1-1749e5b991a3">Ser man på konsumet gruppert etter formål(FN Utgiftene er her inndelt ut fra en internasjonal standard for gruppering av offentlige utgifter (COFOG). I vedlegg vises sammenhengen mellom denne grupperingen og funksjonsinndelingen som brukes i KOSTRA. FN) har utviklingen vært som følger:</p>
        <p id="af3dfbba-352b-416f-853b-f8b3dc7eea88">
          <img id="0fd6327d-dbdb-4a88-9112-1473f72697cf" src="/dibimages/uploads/Ekstrahjelpene/Tabell_4.2.JPG" alt="" width="566" height="287" />
        </p>
        <p id="07ccc8ea-2422-47a3-a201-10d7437c877f">
          Tabellen viser at <em id="c7e28c85-f9a9-44c5-a1be-25069fad4fdf">sosial beskyttelse</em> og utdanning utgjør nesten en tredjedel hver av totalt konsum. Innen utdanning utgjør grunnskoler mer enn 60 prosent av utgiftene mens videregående skoler står for om lag 25 prosent. Innen <em id="35725206-918c-4a68-bfec-e4a69769429a">Sosial beskyttelse</em> er det barnehager og helse- og omsorgstjenester til hjemmeboende som dominerer med nesten 90 prosent av konsumet. Barnehager bidrar med noen få prosentpoeng mer enn helse- og omsorgstjenester for hjemmeboende. Av resterende formål er <em id="20b9c906-20d5-42d2-85b0-032290945650">helse</em> den største utgiftsgruppen med nærmere 15 prosent av konsumet. Formålsgruppen omfatter blant annet pleie og omsorg for eldre og funksjonshemmede på institusjon, samt utgifter til helsesentre, legevakt og tannhelsetjeneste.
        </p>
        <p id="11e5b65a-0f89-42b3-8917-e990478974fa">
          <em id="819e52c4-fc4e-4183-8d80-510e39b28182">Sosial beskyttelse</em> har for ni av de ti siste årene hatt økende andel av det totale konsumet samtidig som andelen av utgiftene til <em id="7db54959-5d4d-4162-a09b-c34c5752647f">Utdanning</em> har blitt lavere hvert av de 10 siste årene. Dette gjenspeiler at den årlige prosentvise veksten har vært til dels langt større innen <em id="5e636741-7023-4d08-8fda-5b429f758f2e">sosial beskyttelse</em> enn innen <em id="600ef6f1-545a-4e1d-9e33-c002d1369bcf">utdanning(FN</em> Som følge av hovedrevisjonen 2014 er noen av grunnlagstallene for figuren endret sammenliknet med tallene som tilsvarende figur i fjorårets rapport var basert på. Dette gjelder spesielt årene 2009, 2010 og 2011 der årets figur har mindre differanse mellom de to kurvene enn tilsvarende figur i fjorårets rapport. FN).
        </p>
        <p id="8f483ce5-0ee2-405a-8df1-1bac6f5fc3f0">
          <img id="b40a6d51-8f6f-4794-970f-a19a415b3194" src="/dibimages/uploads/Ekstrahjelpene/Figur_4.3.JPG" alt="" width="551" height="263" />
        </p>
      </text>
    </div>
    <div>
      <h4 id="575fd050-3dad-4d07-bbbd-035b6411316a">
        <span>Kommunalt konsum fordelt etter kommunal og ikke-kommunal produksjon</span>
      </h4>
      <text id="da5c717a-299e-447d-98c1-4438f287e363">
        <p id="01467c7e-d46c-4cc1-a932-af30d32fe3e3">I tillegg til å dele inn konsumutgiftene ut fra formål kan de også grupperes ut fra hvor stor andel som knytter seg til produksjon hos kommunene selv og hvor stor andel som gjelder kjøp fra private til erstatning for kommunal produksjon, dvs. produktkjøp.</p>
        <p id="18282985-684d-471a-8dda-4baea259e562">Av totalt konsum utgjorde produktkjøp 7,3 prosent i 2014. De siste 5 årene har andelen økt lite (0,4 prosentpoeng), mens sammenliknet med 10 år siden har økningen vært stor (2,1 prosentpoeng). Økningen var spesielt stor i årene 2004 – 2006 da antall barnehageplasser, deriblant i private barnehager, økte kraftig. 75 prosent av produktkjøpene gjelder tilskudd til private barnehager. Mesteparten av resterende produktkjøp gjelder tilskudd til allmennleger og fysioterapeuter. </p>
      </text>
    </div>
  </div>
  <div>
    <h3 id="e45eff3a-f3f2-4bb5-b7ce-48b9d34e59fe">
      <span>4.2 Gebyrer i kommuneforvaltningen</span>
    </h3>
    <text id="3ec832b6-bf40-4ad9-a2fd-d1181cbe129c">
      <p id="03ea157d-023b-42bf-ad3a-c58c7a8cdabb">Gebyrer består av betalinger fra mottakere av en rekke ulike kommunale tjenester. I 2014 var inntektene fra gebyrer 57,9 milliarder kroner, noe som tilsvarer nærmere 13 prosent av kommunenes samlede inntekter. Disse inntektene kommer til fradrag ved beregning av kommunalt konsum(FN Også utgifter til egne bygg og anleggsarbeider, som i 2014 beløp seg til 1,5 milliarder kroner, kommer til fradrag ved beregning av kommunalt konsum, ref. tabell 4.1. FN).</p>
      <p id="d50a17fd-1ce9-4c3a-9c5b-5ed43819b53e">
        <img id="7e3e8759-641a-40bf-88b2-8b31d9e0225f" src="/dibimages/uploads/Kommune/Figur_4.4.JPG" alt="" width="594" height="311" />
      </p>
      <p id="3f3ee595-e759-4dea-ada9-e2b53b4719cb">Veksten i gebyrinntekter fra 2013 til 2014 var på 3,1 prosent. I 2013 var økningen 4,6 prosent og den prosentvise årlige økningen har blitt lavere for hvert år siden 2010. Tabell 4.3 viser utviklingen i gebyrene innen tjenesteområdene.</p>
      <p id="f93133b4-043f-461e-a220-960e174e5470">
        <img id="2039ac5e-b5bb-435a-a96d-764ce85fa93a" src="/dibimages/uploads/Kommune/Tabell_4.3.JPG" alt="" width="678" height="589" />
      </p>
      <p id="96aba70b-7eca-4f97-b8bc-1ad075946767">
        Det er de tekniske tjenestene – og da spesielt <em id="3ef57f96-5462-418b-8eac-1c6414b20e73">vann, avl</em><em id="881ce27d-9702-4ef6-bccb-164b7b3f3aae" /><em id="ae3a4087-a216-4d59-9ed3-3d1cc8e7bca0">øp</em> og <em id="a2a6fd02-286f-4f81-ad4e-284393d2429b">renovasjon</em> – som står for de største gebyrinntektene. Også brukerbetalinger for <em id="0b449230-9d09-480b-bc8a-2856ca8c7372">opphold på institusjon</em> og <em id="a859b1cb-ddb6-4342-b60d-be7211f7383e">husleie for kommunale boliger </em>står for mye av gebyrinntektene.
      </p>
    </text>
    <div>
      <h4 id="87c49026-13d3-4859-a855-4abbd412a24b">
        <span>Prisendringer i kommunale gebyrer</span>
      </h4>
      <text id="caa9fb4f-14b9-41a0-8b1d-cd72279f800b">
        <p id="430d6d68-88b0-47aa-a816-08f4cc2d54ea">Utviklingen i gebyrinntektene kan dekomponeres i prisendringer og volumendringer. Det er imidlertid krevende å beregne endringer i både pris og volum fordi antall gebyrer er svært høyt, de tilhørende prisene varierer gjerne fra kommune til kommune og i tillegg varierer gjerne prisene med forhold ved tjenesten som utføres. Til tross for disse forholdene er det funnet frem til hvordan prisene for enkelte kommunale tjenester har utviklet seg over tid. Dette gjelder tjenester innen bolig og barnehager. Inntektene fra disse tjenestene var 21,6 milliarder kroner i 2014, noe som tilsvarer 37 prosent av totale gebyrinntekter. Under vises en oversikt over årlige prisendringer for disse tjenestene.</p>
        <p id="f27b82e2-507f-44d2-b76a-64b1fc1b565c">
          <img id="14df67a8-6433-4d00-9707-c65c53843077" src="/dibimages/uploads/Ekstrahjelpene/Tabell_4.4.JPG" alt="" width="615" height="230" />
          <br id="cb70d319-7697-49bf-826f-db93bfd07417" />
          <sup id="18b8275c-61a9-49d7-b94e-afdab0f96e95">4</sup>Gjennomsnittlig prisstigning er beregnet i form av et geometrisk gjennomsnitt.
        </p>
        <p id="93b91e47-5b84-4f8d-82e5-fc6eccbcc969">
          Tabellen viser at endringene i pris(FN Pris gjenspeiler gjennomsnittspris utarbeidet av SSB. Utdypende informasjon om foreldrebetaling i barnehager er tilgjengelig som <em id="6a92ba6e-5da0-41ec-811f-d2b5a889d138">Rapporter 2015/30</em> på SSBs hjemmesider. Tall for prisendringer innen tekniske tjenester er tilgjengelig i <em id="1bd0cf28-e012-4966-8880-e62eaadc83d3">Tabell 10492</em>. FN) for de fem tjenestene ikke er veldig ulike siste to år mens for nesten alle øvrige år fra 2002 til 2012 er prisendringene innen barnehage langt lavere enn for de tekniske tjenestene. I gjennomsnitt har prisen per år for opphold i barnehage gått ned med 1,4 prosent mens for de tekniske tjenestene har den økt mellom 3,4 prosent og 5,3 prosent. Tilsvarende tall for KPI er økning på 1,8 prosent, dvs. det generelle prisnivået har økt langt mer enn endringene i pris for barnehageopphold, men har økt langt mindre enn årsgebyrene for tekniske tjenester.
        </p>
        <p id="de769ace-8ca6-4612-90df-3a8ec7558e5b">Hovedårsaken til at prisene for oppholdsbetaling i barnehage har falt i perioden er reduksjon i de statlig fastsatte grensene for hvor mye kommunene kan kreve i brukerbetaling. Den store reduksjonen i 2006 skyldes eksempelvis endring i maksimalsatsen fra 2 750 til 2 250 kroner fra 1. januar 2006. Barnehagesatsene påvirkes av en rekke forhold ut over maksimalsatsen, for eksempel i hvilken grad mat og liknende er inkludert, søskenmoderasjon, foreldrenes inntektsnivå mv.</p>
        <p id="157b1e0b-a515-430e-bef2-66d6fd1202a8">Innen de tekniske tjenestene har ikke kommunene lov til å kreve høyere gebyrer enn selvkost. Noen kommuner velger å prise tjenestene til selvkost mens andre velger lavere pris enn selvkost. Når disse prisene øker kan det derfor skyldes at de tilhørende kostnadene øker, og/eller det kan skyldes at kommunene i større grad enn før legger seg tettere opp til selvkost i sin prising.</p>
      </text>
    </div>
    <div>
      <h4 id="e11324d6-acdc-4d62-8e16-4fc9b21b8cc9">
        <span>Kommunevise variasjoner innen VAR-sektoren</span>
      </h4>
      <text id="cf7f1cc6-817c-4b68-bb3f-2358c5fa898c" />
    </div>
  </div>
  <div>
    <h3 id="b889799e-94ef-4104-a34a-46cbb34cebe8">
      <span>4.3 Øvrige utgifter</span>
    </h3>
    <text id="17ce1c88-6e4c-422d-8fe1-906b759dd61f" />
  </div>
  <div>
    <h3 id="18673cf7-cb39-49b1-86b5-770c214be435">
      <span>4.4 Produksjonsindekser for kommunale tjenester 2014</span>
    </h3>
    <text id="53c61123-9fad-44ba-a803-3f733b8cc650" />
  </div>
</div>
<div>
  <h2 id="4be57837-6a0c-48df-85f5-e2fa70a4beac">
    <span>5 Aktivitet i kommunesektoren</span>
  </h2>
  <text id="b494bfce-8618-43a2-be61-55bac01e3f18" />
</div>
<div>
  <h2 id="4e5a5bbc-d397-4169-b010-2d3e91846d2e">
    <span>6 Priser og kostnader</span>
  </h2>
  <text id="b33d8810-4c4c-49bf-8576-183a7cb7c219" />
</div>
<div>
  <h2 id="efe06820-08fa-4511-ae62-8f9ae7cab881">
    <span>7 Netto driftsresultat og andre regnskapsresultater</span>
  </h2>
  <text id="8f42572c-f806-4a1b-a4ef-6fa7616273ba" />
</div>
<div>
  <h2 id="193cc7f1-9aa9-46a5-9b5e-b5768db1d84a">
    <span>8 Effektivitet i kommunale tjenester</span>
  </h2>
  <text id="f1c6ee7c-863c-4e75-9f7d-ac25eb647d17" />
</div>
<div>
  <h2 id="58c1549d-0459-4901-ab00-96d67a68c834">
    <span>Vedlegg</span>
  </h2>
  <text id="db9e625a-8d4d-4ceb-8552-cc492f14bc98" />
</div>
</html>